<!DOCTYPE html>
<html id="most-important-vinyls-vinyl-html">
machine-head

<head>
    <title>The vinyl's archive</title>
    <meta charset="UTF-8">
    <meta name="description" content="Test project for improving my skills">
    <meta name="keywords" content="HTML, CSS, JavaScript">
    <meta name="author" content="John Doe">
    <link href="https://fonts.googleapis.com/css2?family=Roboto:wght@100&display=swap" rel="stylesheet">
    <link href="../styles/styles.css" rel="stylesheet">
</head>

<body>
    <header>
        <img src="../images/Vinyl_logo_picture.jpg" alt="Vinyl logo">
    </header>
    <main>
        <div class="body_div">
            <figure class="upper-image-disk" id="most-important-vinyls-vinyl-image1">
                <img src="images/machine-head/machine-head-album.jpg">
            </figure>
            <figure>
                <blockquote>
                    <p>Da fuori si vedevano le fiamme riflettersi sulle nuvole e il fumo avvolgeva il lago, perciò mi
                        venne l’idea del titolo Smoke on the water, fumo sull’acqua<br><b>Roger Glover</b></p>
                </blockquote>
            </figure>
            <article>
                <section>
                    <p>
                        Trattandosi di disco popolarissimo, soprassiederei per una volta alle filippiche di
                        inquadramento storico, immissione nel contesto, genericità varie in favore di un più
                        circoscritto esame tecnico e strutturale. I musicofili più esoterici ed istintivi cortesemente
                        abbozzino… del resto che proferire ancora di storico e di culturale, di generico e di
                        sentimentale che non sia già stato scritto e letto mille volte su quest’opera? Ecco:
                    </p>
                    <p>
                        “Highway Star” fa partire in tromba l’album, con le scariche di chitarra di Ritchie Blackmore
                        sopra un mare di Hammond e la sezione ritmica già in piena spinta: tutto (de)merito del drastico
                        intervento sul nastro magnetico deciso in fase di masterizzazione, con l’eliminazione
                        dell’agganciante assolvenza iniziale, concepita da subito per questo brano e comunque sempre
                        riproposta dal vivo.
                    </p>
                    <p>
                        Lo scopo era probabilmente di compattare maggiormente il pezzo e limitarlo a sei minuti: un
                        errore, uno dei tanti motivi (ce ne sono di più importanti, ovviamente) per i quali la versione
                        live su “Made in Japan” di questa canzone è tremendamente più efficace. Per la cronaca, i Purple
                        fecero in qualche modo ammenda di questa scelta dodici anni dopo, in occasione del disco della
                        ricostituzione “Perfect Strangers”, dotando il brano di apertura “Knocking At Your Backdoor” di
                        un prologo molto simile per concezione.
                    </p>
                    <figure class="upper-image-disk" id="most-important-vinyls-vinyl-image1">
                        <img src="images/machine-head/machine-head-1.jpg">
                    </figure>
                    <p>
                        Il giovane, focoso e potentissimo Ian Gillan si annuncia quasi subito con un vocalizzo in
                        falsetto a portamento dei suoi, dopodiché aggredisce i centosessanta ed oltre quarti per minuto
                        a cui viaggiano i suoi compagni digrignando, col suo migliore timbro acido e moderatamente
                        blues, la solita ode alla strada, alla velocità, al motore che romba e al senso di libertà e
                        onnipotenza che si prova in quei frangenti. 
                    </p>
                    <p>
                        Due strofe e la canzone modula di una quinta sopra, distendendosi leggermente per mettere in
                        evidenza una melodia d’organo dal sapore orientale, la quale però ci mette un attimo ad
                        impennarsi e ridiscendere forsennatamente, più volte, in uno strettissimo arpeggio Bachiano,
                        ortodosso quanto spettacolare in quel contesto, che va poi a dissolversi in un treno di
                        idiosincratici e corali stacchi in levare, atti a generare uno stato di attesa per un’altra
                        strofa puntualmente eseguita da Gillan.
                    </p>
                    <p>
                        Al suo termine viene al proscenio il chitarrista, il quale comincia in maniera del tutto
                        tradizionale manovrando all’interno della pentatonica blues, poi il suo fraseggio si impenna
                        quando la ritmica prende a spostare accordi e toniche e il canto della chitarra solista si fa
                        oltremodo ficcante, brillante, compiuto. Dopo due giri, ulteriore innalzamento di intensità ed
                        apoteosi: Blackmore gioca colla sola corda più sottile della Stratocaster, pennandovi vorticosi
                        sedicesimi strutturati a terzine che cambiano a gruppi di otto, legate insieme dal Mi della
                        corda suonata “a vuoto”. A quel punto l’efficacia melodica (sempre di ispirazione Bachiana) si
                        lega indissolubilmente alla componente virtuosistica (specie per i tempi… i plettratori di
                        generazione più recente sono capaci di ben altro, dal punto di vista tecnico) ed al pionierismo
                        culturale assoluto e seminale (Paganini che suona rock blues, è questa la sintesi allora
                        inedita).
                    </p>
                    <figure class="upper-image-disk" id="most-important-vinyls-vinyl-image1">
                        <img src="images/machine-head/machine-head-2.jpg">
                    </figure>
                    <p>
                        C’è ancora tempo per una mitragliata di terzine discendenti, stavolta in dodicesimi, e per
                        un’ultima parte “defatigante”, col rientro nell’originaria scala blues, prima dell’uscita ad
                        effetto con una serie di vigorosi colpi alla leva del tremolo. La canzone prosegue con una
                        quarta ed ultima strofa, il ritornello della quale viene reiterato a costituire l’incendiario
                        finale. L’ultima piattata di Paice conclude questo numero fra i più accreditati e considerati al
                        mondo come veicolo per bramare, esercitare, valutare, migliorare, raggiungere e gustare la
                        propria abilità chitarristica. E’ la superficiale, epidermica, popolare, accessibile, impagabile
                        genialità dei Purple al suo zenit.
                    </p>
                    <p>
                        Il pezzo che segue “Maybe I’m A Leo”, fa inevitabilmente la modesta figura della cosa normale
                        messa dopo il capolavoro, dando sensazioni da riempitivo. Si appoggia su uno di quei riff del
                        bassista Roger Glover, un po’ legnosi, trovati sulla tastiera più per inerzia geometrica che per
                        concepimento melodico. Il Leone del titolo è lo stesso Gillan (nato il 19 agosto), che si occupa
                        di scrivere le liriche che deve cantare. Jon Lord il tastierista ed il suo chitarrista si
                        scambiano competenti assoli e poco altro succede…è l’episodio meno interessante dell’album.
                    </p>
                    <p>
                        Di ben altro fascino “Pictures Of Home”, gioiellino non si può dire nascosto data la diffusione
                        di queste musiche, ma insomma sottoesposto nella produzione Purple. Mastro Paice erompe con
                        un’eruzione di timpani, cassa e piatti sulla quale, senza soluzione di continuità, il suo
                        chitarrista si esprime con un riff profondo, elaborato ed elegante. Gillan vi canta sopra
                        tranquillo, senza urlarvi affatto, dopodiché passa la mano agli altri solisti, prima Lord col
                        piano elettrico, poi un arzigogolato ma ficcante Blackmore, infine persino Glover, con un’ascesa
                        cromatica ed una successiva discesa in minore di godibile efficacia. Dopo uno stop&go la canzone
                        sfuma con un’ipotesi di jam session e la chitarra libera di svisare.
                    </p>
                    <figure class="upper-image-disk" id="most-important-vinyls-vinyl-image1">
                        <img src="images/machine-head/machine-head-3.jpg">
                    </figure>
                    <p>
                        “Never Before”, a giudizio di tutto il gruppo, era vista come la degna erede di “Black Night” e
                        di “Strange Kind Of Woman” e fu subito pubblicata come singolo. Fece un notevole e inopinato
                        buco nell’acqua, al contrario dei suoi predecessori. Perché? C’era molto di meglio da estrarre
                        dal disco, ma questo si poteva dire anche per i singoli precedenti… diciamo che il pezzo non è
                        molto scorrevole, il riff è originale ma un po’ troppo caracollante, e il ritornello liberatorio
                        non così accattivante melodicamente.
                    </p>
                    <p>
                        Nessuno di loro ebbe lì per lì il minimo intuito che il pezzo giusto, the big one, il simbolo di
                        una carriera, il passaporto per l’eternità, la rendita fruttifera per le intere loro vite stesse
                        lì a un passo, semplicemente alla traccia successiva… quei quattro minuti che raccontano
                        l’incendio del casinò di Montreux durante il concerto di Frank Zappa. Eppure fu la prima canzone
                        affrontata nelle sezioni di registrazione dell’album, cominciate dopo una sistemazione di
                        fortuna dentro un teatro del centro città. Narra la leggenda che la base ritmica di “Smoke On
                        The Water”, basso chitarra organo e batteria, fu realizzata mentre gli inservienti del gruppo, i
                        roadies, erano impegnatissimi a premere sul portone del teatro per tenerlo chiuso ed impedire
                        alla polizia, richiamata dalle denunce per fracasso di molti vicini, di farvi irruzione! I
                        ragazzi riuscirono nell’intento, quella take che stava venendo bene non dovette essere
                        interrotta ed il gruppo poté giudicarla “buona” e rifinirla con calma, aggiungendovi voce e
                        assoli, una volta trovata una nuova sede per registrare nel più isolato e temporaneamente
                        sgombro Grand’Hotel appena fuori città, in quel periodo in ristrutturazione.
                    </p>
                    <p>
                        E’ arduo stare a scervellarsi su cos’abbia di tanto speciale questo numero di ordinario e
                        rotolante rock in mid-tempo, rispetto a mille altri altrettanto ordinari e molto meno fortunati:
                        è andata così, la storia è storia… il riff di quattro note genialmente semplice (anche l’attacco
                        della Quinta di Beethoven lo è, del resto) è come si sa il più celebre in assoluto del rock
                        tutto. Col risultato che, percorrendo il lungomare di Montreux, vi si può incontrare due
                        sculture: una è la statua di Freddie Mercury in posa col braccio alzato ad arringare i fans (i
                        Queen hanno ivi risieduto a lungo e registrato diversi lavori… anche per limitare le tasse) e
                        l’altra è la lapide posta nei pressi, con sopra scolpiti il nome Deep Purple, il titolo di
                        questa epocalissima canzone e lo spartito delle prime quattro battute del suo illustre riff di
                        chitarra.
                    </p>
                    <figure class="upper-image-disk" id="most-important-vinyls-vinyl-image1">
                        <img src="images/machine-head/machine-head-4.jpg">
                    </figure>
                    <p>
                        Dal punto di vista della consistenza strumentale, dell’estro, del “tiro”, della voglia e gioia
                        di suonare la seguente “Lazy” è di ben altro spessore: sette minuti e rotti con i cinque
                        giovanotti che suonano insieme divertendosi un mondo e divertendo chi ascolta, compiaciuti della
                        reciproca abilità ed ispirazione. Questo esteso boogie prende le mosse da un prologo di Jon
                        Lord, il quale gioca col distorsore attraverso il quale passa il suono dell’organo, prima di
                        impostare ritmo e groove del brano, raggiunto da Blackmore e poi dagli altri. Tutto funziona e
                        tutto è carico di swing, dal riff “cantato” all’unisono dagli strumenti, pieno di sospensioni e
                        spostamenti di tono, al canto rilassato e “pigro” di Gillan. Il chitarrista be-boppa a lungo e
                        in libertà alla sua maniera sulla Stratocaster, infilando pletore di semitoni di passaggio,
                        rapidi e gustosi, in un fraseggio molto stretto ed agile; Lord non gli è da meno in pirotecnie
                        assortite e la canzone rotola fino al suo finale cadenzato ed ortodosso, mantenendo encomiabile
                        ispirazione e senso del divertimento.
                    </p>
                    <p>
                        Al rock molto più pachidermico, ma in qualche modo funky di “Space Truckin”’ è delegata la
                        chiusura finale. E’ sostenuto da un riffone cromatico discendente nel tipico stile di Roger
                        Glover, poco geniale ma assai funzionale, e spinto in avanti dalla infervorata performance del
                        cantante.
                    </p>
                    <p>
                        La resa sonora di “Machine Head” è rotonda e mediosa, in particolare se la si confronta con
                        quella del precedente capolavoro “In rock”, opera che giudico molto migliore (anche)
                        timbricamente grazie ad una maggiore ruvidezza e presenza, fattori questi che donano al
                        superficiale, fine a se stesso, eppur brillantissimo e tonificante hard rock dei Deep Purple il
                        suo migliore vestito.
                    </p>
                    <p>
                        In ogni caso, come è del resto noto a quasi tutti, il perfetto suono di questo seminale
                        quintetto si trova (insieme a molte altre qualità) su quel disco dal vivo registrato in Giappone
                        nello stesso anno 1972, l’anno d’oro dei Deep Purple.
                    </p>
                    <figure class="upper-image-disk" id="most-important-vinyls-vinyl-image1">
                        <img src="images/machine-head/machine-head-5.jpg">
                    </figure>
                </section>
            </article>
        </div>
    </main>
    <footer>
        <p><q>https://writeandrollsociety.com/perche-ci-manca-tanto-rust-cohle/</q></p>
        <p><a href="http://www.storiadellamusica.it/heavy_metal_hardcore_punk/hard_rock/deep_purple-machine_head(emi-1972).html#" id="vinyl-link">
                <i>Fonte originale: Storia della Musica &copy;</i></a></p>
    </footer>
</body>

</html>