<!DOCTYPE html>
<html id="most-important-vinyls-vinyl-html">
the-beatles

<head>
    <title>The vinyl's archive</title>
    <meta charset="UTF-8">
    <meta name="description" content="Test project for improving my skills">
    <meta name="keywords" content="HTML, CSS, JavaScript">
    <meta name="author" content="John Doe">
    <link href="https://fonts.googleapis.com/css2?family=Roboto:wght@100&display=swap" rel="stylesheet">
    <link href="../styles/styles.css" rel="stylesheet">
</head>

<body>
    <header>
        <div>
            <img src="../images/Vinyl_logo_picture.jpg" alt="Vinyl logo"> 
            <nav>
                <li>
                    <ul><a href="../index.html">Home</a></ul>
                    <ul><a href="../archive-your-vinyl.html">Archivia il tuo vinile</a></ul>
                    <ul><a href="../most-important-vinyls-list.html">I vinili più importanti</a></ul>
                    <ul><a href="../vinyl-history.html">La storia del vinile</a></ul>
                    <ul>
                        <form action="https://www.discogs.com/it/search" target="_blank">
                            <input type="text" name="q">
                            <button>Search Discogs</button>
                    
                        </form>
                    </ul>
                </li>
            </nav>
        </div>
    </header>
    <main>
        <div class="body_div">
            <figure class="upper-image-disk" id="most-important-vinyls-vinyl-image1">
                <img src="images/the-beatles/the-beatles-album.jpg">
            </figure>
            <figure>
                <blockquote>
                    <p>L’ho sempre preferito a tutti gli altri album, compreso Pepper... Il mito di Pepper è più grande,
                        ma la musica del White Album è di gran lunga superiore.<br><b>John Lennon</b></p>
                </blockquote>
            </figure>
            <article>
                <section>
                    <p>
                        L’omonimo dei Beatles rappresenta uno di quegli accadimenti spartiacque che dopo tanto tempo,
                        dopo tanti eventi, non smette di affascinare. Per la sua bellezza travolgente e composita,
                        certo, così come per la giostra di contraddizioni che lo costituiscono, contraddizioni interne
                        ma anche discontinuità nei confronti del percorso artistico beatlesiano e – last but not least –
                        per le fratture (musicali, culturali, politiche) rispetto ai giorni in cui vide la luce.
                    </p>
                    <p>
                        Mi ha detto recentemente un amico che visse in tempo reale – e comprensibilmente con grande
                        partecipazione emotiva – la sequenza di album prodigiosi sfornati dai Fab Four lungo i Sixties,
                        che in realtà l’uscita di questo doppio album non rappresentò un vero shock: «da Revolver in
                        avanti», sono più o meno queste le sue parole, «avevamo capito che dai Beatles dovevamo
                        attenderci sempre qualcosa di sorprendente». Impossibile non concordare. A mio avviso però col
                        White Album i Fab Four si presero il lusso di colpire molto duro e davvero forte: quella
                        copertina bianca, appunto, dopo la fantasmagoria del Pepper (e del Magical Mistery Tour);
                        l’assenza del titolo quasi a volersi costituire come opposto – come nemesi? – alla verbosità
                        immaginifica di Sergent Pepper’s Lonely Heart Club Band; il senso stesso di album messo
                        pesantemente in discussione dopo averlo condotto fino a un apice inaudito solo l’anno
                        precedente; la dimensione concettuale sgretolata sotto il peso di una scaletta eterogenea,
                        discontinua, priva di un qualsivoglia filo conduttore.
                    </p>
                    <figure class="upper-image-disk" id="most-important-vinyls-vinyl-image1">
                        <img src="images/the-beatles/the-beatles-1.jpg">
                    </figure>
                </section>
                <section>   
                    <p>
                        Inoltre, ed è forse l’aspetto più importante, la coesione stessa della band viene qui messa
                        fortemente in discussione, spinta sull’orlo della crisi dagli eventi globali (l’avvitarsi
                        pernicioso della rivoluzione culturale, il bisogno di cercare motivi anche spirituali – vedi la
                        missione in terra indiana – oltre la retorica già logora della summer of love) e personali (la
                        morte di Brian Epstein, il deteriorarsi dei rapporti tra i quattro – soprattutto tra Lennon e
                        McCartney – anche per la presenza sempre più costante e ingombrante di Yoko Ono…). Sembrerebbe
                        proprio il bisogno di concedere spazio alla creatività dei singoli (e spazio vitale tout court)
                        a pesare sulla scelta – coraggiosissima per i tempi, anche se ti chiamavi Beatles – di far
                        uscire un album doppio (il primo ad azzardare questa modalità fu Dylan, ça va sans dire, con
                        l’immenso Blonde On Blonde del maggio ‘66).
                    </p>
                    <p>
                        Mi piace insomma pensare che nello scricchiolare del monolite-Beatles in molti abbiano avvertito
                        anche il vacillare degli stessi 60s, con tutto ciò che avevano significato fino a quel momento.
                        Lo dicevano del resto anche quelle canzoni, ben trenta, tra le quali corre non un filo
                        conduttore, non un tema – certo che no – ma senz’altro una vibrazione di sconcerto e disincanto,
                        un implodere nel particolare, un accigliarsi di quello sguardo che solo pochi mesi prima, pur
                        tra inevitabili inquietudini, si rivolgeva a una prospettiva in espansione, a un mondo (e a una
                        visione del mondo) da (ri)costruire. Pesa certo nella ricostruzione storica il modo in cui molti
                        dei pezzi ebbero origine, ovvero l’esperienza del ritiro a Rishikesh, in India, dove dal
                        febbraio del ‘68 i quattro (assieme alle compagne e ad altri, tra cui Mike Love e Donovan) si
                        sottoposero alle sapienti cure spirituali del guru Maharishi.
                    </p>
                    <p>
                        Il passaggio dalla meditazione trascendentale alla disillusione plateale (anche per George
                        Harrison, il più entusiasta di tutti) non fu immediato, occorsero circa due mesi, passati i
                        quali i Nostri rientrarono alla base vagamente scornati ma carichi di idee già abbastanza
                        sviluppate. Solo che, come dire, in molti casi si trattava di idee (leggi: canzoni) che ognuno
                        aveva sviluppato da sé e per sé. Correva ormai una certa insofferenza tra gli “scarafaggi”,
                        persino tratti di diffidenza che si avviava a degenerare in vero e proprio odio. Andrebbe
                        ricercata qui la radice di certi giudizi non proprio lusinghieri degli stessi Beatles
                        (soprattutto di Lennon) sui pezzi altrui finiti nella scaletta definitiva (va detto che Lennon –
                        con la consueta, corrosiva, equivoca asprezza – non risparmiò neanche i propri). Eppure questo
                        scollamento – reso anche iconograficamente dalle quattro celebri foto che li ritraggono isolati
                        e corrucciati nel libretto interno – è parte integrante della storia che il White Album continua
                        a raccontarci.
                    </p>
                    <figure class="upper-image-disk" id="most-important-vinyls-vinyl-image1">
                        <img src="images/the-beatles/the-beatles-2.jpg">
                    </figure>
                </section> 
                <section>          
                    <p>
                        Con lo spettacolo del loro sgretolarsi, i Beatles riuscirono a mettere in scena anche il senso
                        profondo di quei giorni, la vibrazione nascosta sotto i moti di rivolta, sotto un’idea di
                        rivoluzione troppo unificante per essere vera, credibile. Dalla beffa trascinante di Back In The
                        U.S.S.R. alle puntualizzazioni asprigne di Revolution 1, passando per il sarcasmo di Piggies e
                        lo scetticismo languido di I’m So Tired, è un disco che prende le distanze da posizioni
                        ideologiche nette, muove critiche al modello occidentale ma non sposa affatto le sirene
                        provenienti da oltre cortina: se dobbiamo distillare una costante “politica”, è casomai il
                        rinculo in se stessi, il tentativo di fare i conti coi rovelli irrisolti e quotidiani. Talora
                        avverti persino uno sfoggio di puro slancio vitale, di sacrosanto disimpegno, di rifugio –
                        riflusso – nel privato. A tal proposito, per un McCartney che dedica il musical jazz di Honey
                        Pie al padre, c’è un Lennon con la delicata meditazione sulla figura materna di Julia, così come
                        per una I Will dedicata da Paul a Linda Eastman, c’è una Good Night dedicata da John al figlio
                        Julian (ma affidata alla voce di Ringo).
                    </p>
                    <p>
                        Un giochino che, se condotto su territori controfattuali, porta a ipotizzare che dalla scaletta
                        si potrebbero ricavare almeno due album solisti (due ottimi album) a nome dei due principali
                        autori del quartetto: si vedano anche i capolavori Mother Nature’s Son, Blackbird e Helter
                        Skelter (con relative ricadute mansoniane…) da parte di Macca, mentre sul versante lennoniano ci
                        sono (almeno) le ottime Dear Prudence, Happiness Is A Warm Gun e Glass Onion (col pedale del
                        nonsense al massimo per sbertucciare quanti cercavano messaggi nascosti ovunque: i quali
                        ovviamente ne trovarono pure qui). A ciò si aggiunga il salto di qualità ragguardevole messo a
                        segno da Harrison, autore – oltre alla già citata Piggies – della eterea Long Long Long, della
                        sferzante Savoy Truffle e della meravigliosa While My Guitar Gently Weeps (per George sarebbe
                        stato un EP eccellente, a livelllo – come minimo – di Wonderwall Music, l’album-soundtrack che
                        lo aveva visto debuttare da solista pochi giorni prima, il 1 novembre). Sia messo agli atti
                        infine che per la prima volta anche il buon Starkey mise la firma su un brano, il più che
                        dignitoso Don’t Pass Me By (che all’incirca significa “non fingere di non accorgerti di me”: ci
                        siamo capiti, caro Ringo) risalente pare al 1964 però evidentemente mai giudicata meritevole (o
                        coerente al progetto) di un album beatlesiano. Sia detto per inciso: per le relative copertine
                        immaginatevi le suddette celebri foto, emblematicamente corrucciate.
                    </p>
                    <p>
                        Ma così, fortunatamente (?) non fu. Ne uscì questo The Beatles, meglio noto come White Album,
                        pieno di tutto quel che sappiamo, rispetto a cui musicalmente George Martin si confermò in grado
                        di conferire struttura, classe, intuizioni che andavano ben oltre la professionalità, quel tocco
                        da maestro insomma che a distanza di oltre cinquant’anni rende l’ascolto ancora prezioso e
                        avventuroso: si tratti del lalleggiare garrulo e scoppiettante di Ob-La-Di, Ob-La-Da o delle
                        giustapposizioni ectoplasmatiche di Revolution 9 (per la quale il buon Martin utilizzò in
                        contemporanea tre banchi di missaggio di Abbey Road opportunamente collegati – e non fu semplice
                        dato che si trovavano in sale diverse).
                    </p>
                    <figure class="upper-image-disk" id="most-important-vinyls-vinyl-image1">
                        <img src="images/the-beatles/the-beatles-3.jpg">
                    </figure>
                </section> 
                <section> 
                    <p>
                        A ciò va aggiunto quello che la 50th Anniversary Edition ha confermato: un senso di ricerca
                        tanto profondo quanto estemporaneo, un inseguimento febbrile e senza navigatore delle
                        potenzialità dei pezzi, quel muoversi da rabdomanti sulle tracce del suono e della visione,
                        tentando di azzeccare la connessione misteriosa con la frequenza del tempo collettivo e
                        individuale. Consegnato alla storia, il White Album ha saputo imporre la propria forma
                        definitiva, tanto da apparirci oggi monumentale pur nella sua schizofrenia costitutiva. Ma i
                        settantasette ulteriori fotogrammi della Anniversary Edition ci regalano, assieme allo
                        spettacolo del loro farsi, una dimensione alternativa dei fatti, un percorso ucronico che,
                        proprio per l’importanza storica del disco in questione, suggerisce la possibilità che la storia
                        avrebbe potuto essere anche significativamente diversa. Avremmo potuto avere una Helter Skelter
                        chilometrica appunto, più kraut-wave che hard rock, o una Cry Baby Cry melmosamente blues, o una
                        While My Guitar malmostosamente acustica, oppure – e faccio fatica a immaginarlo – avremmo
                        potuto trovarci in scaletta (e chissà in quale punto della scaletta!) la Child Of Nature di
                        Lennon – che poi con un testo diverso diverrà Jealous Guy (meglio così) – o addirittura una
                        versione piuttosto speziata di Let It Be…
                    </p>
                    <p>
                        Il film mentale che viene da farsi è di un lavoro incredibilmente artigianale, di un navigare a
                        vista impensabile secondo i criteri contemporanei, soprattutto – ripeto – se li applichiamo a un
                        album di cotanta importanza. Il lavoro dei Beatles era un lavorio, pare in tutto e per tutto il
                        contrario della progettazione e della produzione – e quindi della pianificazione del prodotto –
                        a cui la prassi contemporanea si è allineata e ai cui risultati ci siamo ormai assuefatti, ed è
                        straniante rendercene conto traccia dopo traccia, take dopo take.
                    </p>
                    <p>
                        Annidato nella sublime follia del White album c’è insomma tutto un senso di fare musica, ad alti
                        anzi altissimi livelli, che sa quanto sia importante non lasciarsi dominare dal bisogno di
                        controllare e pianificare tutto, e che al contrario concepisce l’espressione come una coltura di
                        intenzione, ispirazione e mestiere continuamente irrigata da errori, estemporaneità, incidenti
                        ed estro momentaneo. Può sembrare poco, ma è moltissimo. Cazzo se lo è.
                    </p>
                    <figure class="upper-image-disk" id="most-important-vinyls-vinyl-image1">
                        <img src="images/the-beatles/the-beatles-4.jpg">
                    </figure>
                </section>
            </article>
        </div>
    </main>
    <footer>
        <p><q>https://writeandrollsociety.com/perche-ci-manca-tanto-rust-cohle/</q></p>
        <p><a href="https://www.sentireascoltare.com/recensioni/the-beatles-the-beatles-white-album/" id="vinyl-link">
                <i>Fonte originale: SentireAscoltare &copy;</i></a></p>
    </footer>
</body>

</html>